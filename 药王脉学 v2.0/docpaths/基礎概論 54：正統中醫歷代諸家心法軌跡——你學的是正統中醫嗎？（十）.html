<div class="blogbody"><div id="mainSubContent_585323186" style="padding-bottom:30px;"><p class="MsoNormal" style="mso-margin-top-alt: auto; mso-margin-bottom-alt: auto; margin-left: 113.5pt; text-indent: -113.5pt; mso-char-indent-count: -6.3; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 18.0pt; line-height: 150%; font-family: '新細明體','serif'; mso-bidi-font-family: 'Times New Roman'; color: red;">基礎概論<span lang="EN-US"> 54</span>：正統中醫歷代諸家心法軌跡&mdash;&mdash;你學的是正統中醫嗎？（十）<span lang="EN-US"><o:p></o:p></span></span></b></p>
<p class="MsoNormal" align="right" style="mso-margin-top-alt: auto; mso-margin-bottom-alt: auto; text-align: right; line-height: 150%; mso-pagination: widow-orphan; mso-outline-level: 1; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-bidi-font-family: 新細明體; color: black; mso-themecolor: text1; mso-font-kerning: 18.0pt;">作者：陳建元<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; color: #0000cc;"><a href="http://blog.xuite.net/drjychen/twblog/585299175"><span lang="EN-US" style="color: #0000cc;"><span lang="EN-US">上接：你學的是正統中醫嗎？（九）</span></span></a><o:p></o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">61. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">蓋醫者之於脈，猶聽訟之於情；訟得其情則刑不妄措，醫得其脈則方不混施。凡因之內外，證之虛實，治之緩急，何獨非三指得之？<span style="text-decoration: underline;">昌黎</span>公所謂善醫者不視人之肥瘠，唯察其脈之病否而已。故必先求諸脈，而因而證而治，四者井然，詎容廢一。&mdash;&mdash;&mdash;&mdash;《<span style="text-decoration: underline;"><span style="color: red;">元</span></span><span style="color: red;">‧<span style="text-decoration: underline;">朱丹溪</span>‧脈因證治&mdash;&mdash;<span style="text-decoration: underline;">清</span>‧<span style="text-decoration: underline;">湯望久</span>小引</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">62. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">醫者執法之官也，切脈者閱其呈詞也，問症者訊其供辭也，開方者定其讞也。供辭與呈詞情實相符而讞定矣，病症與脈象相符而方立矣，且呈詞有詐偽無情之弊，供辭有狡展不承之弊，迷離變幻，百出其計，以相嘗試，執法者非明足以燭其奸，斷足以服其詐，其讞終不能定也。若夫脈象則無詐偽也，病症則無狡展也，一脈一症，百症百脈，顯豁呈露，無不畢現，而醫者尚不免失出失入之罪，以此執法，安能稱厥職乎？其不敗也幾稀矣。&mdash;&mdash;&mdash;&mdash;《<span style="text-decoration: underline;"><span style="color: red;">清</span></span><span style="color: red;">‧<span style="text-decoration: underline;">周聲溢</span>‧靖庵說醫</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">63. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">醫家由脈以識經絡虛實，由經絡虛實以定藥之君臣佐使及針灸穴法，是脈乃醫之首務。&mdash;&mdash;&mdash;&mdash;《<span style="text-decoration: underline;"><span style="color: red;">明</span></span><span style="color: red;">‧<span style="text-decoration: underline;">李梴</span>‧醫學入門上冊</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">64. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">脈法為投治之本。&mdash;&mdash;&mdash;&mdash;《<span style="text-decoration: underline;"><span style="color: red;">清</span></span><span style="color: red;">‧<span style="text-decoration: underline;">李用粹</span>‧證治匯補‧提綱門</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">65. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">證有真假憑諸脈，脈有真假憑諸舌。&mdash;&mdash;&mdash;&mdash;《<span style="text-decoration: underline;"><span style="color: red;">清</span></span><span style="color: red;">‧<span style="text-decoration: underline;">俞震</span>‧古今醫案按‧傷寒</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 14.0pt; text-indent: -14.0pt; mso-char-indent-count: -1.0; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; margin-left: 14.0pt; text-indent: -14.0pt; mso-char-indent-count: -1.0; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">66. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">能合色脈可以萬全：<span lang="EN-US"><o:p></o:p></span></span></b></p>
<p class="MsoNormal" style="mso-margin-bottom-alt: auto; margin-left: 21.6pt; mso-para-margin-left: 1.8gd; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">欲知其內者，當以觀乎外；診於外者，斯以知其內，蓋有諸內者，必形諸外。苟不以相參，而斷其病邪之逆順，不可得也。&mdash;&mdash;&mdash;&mdash;《<span style="text-decoration: underline;"><span style="color: red;">元</span></span><span style="color: red;">‧<span style="text-decoration: underline;">朱震亨</span>‧丹溪心法</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 14.0pt; text-indent: -14.0pt; mso-char-indent-count: -1.0; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">67. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">氣血者，人之神也；脈者，氣血之神也。所以治病之始，五決為紀。蓋五</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-hansi-theme-font: minor-fareast;">決</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">者，五臟之色脈也。脈應於內，色應於外，其色之與脈，當相參應。故曰：能合色脈，可以萬全也。凡為醫，先須明色脈，著於此不精，雖聰慧辯博，亦不足委也。&mdash;&mdash;&mdash;&mdash;《<span style="text-decoration: underline;"><span style="color: red;">元</span></span><span style="color: red;">‧<span style="text-decoration: underline;">齊德之</span>‧外科精義</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">68. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">按望聞問切四字，誠為醫之綱領。若得四字之旨，則於醫學可謂至矣。今人惟問一端而已，其於望聞亦淺淺耳。至於切脈，則又謂居三者之末，而猶復輕視之，故所以卒鮮有精於脈者。聞有言者，亦不過左心小腸肝膽腎之說耳。經位不別，其何以察虛實死生之</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-hansi-theme-font: minor-fareast;">幾</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">耶？殊不知四者之要，則又在切之之功也。其望聞問之三者，先以病情之端，而後總切脈於寸口，確乎知始病之源，而方今延流於何臟何經，若虛若實，或死或生，准候酌方，必有賴於切脈，而後可以為圖治之效矣。斯其次第之序，初近患人，先望而聞，次問而切，固理之不容易也。然則切脈果可輕與？予故訂之，以備知者之取采耳。&mdash;&mdash;&mdash;&mdash;《<span style="text-decoration: underline;"><span style="color: red;">明</span></span><span style="color: red;">‧<span style="text-decoration: underline;">徐春甫</span>‧古今醫統</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">69. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">脈色者，血氣之影也。形正則影正，形斜則影斜。病生於內則脈色必見於外。故凡察病者，須先明脈色。&mdash;&mdash;&mdash;&mdash;《<span style="text-decoration: underline;"><span style="color: red;">明</span></span><span style="color: red;">‧<span style="text-decoration: underline;">張介賓</span>‧景岳全書</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;"><o:p>&nbsp;</o:p></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">70. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">凡診病之法，固莫妙於脈。然有病脈相符者，有病脈相左者，此中大有原理。故凡值疑似難明處，必須用四診之法，詳問其病由，兼辨其聲色，但於本末先後中，正之以理，斯得其真。若不察此，而但謂一診可憑，信手亂治，亦豈知脈證最多真假，見有不確，安能無誤？且常診者知之猶易，初診者決之甚難。此四診之所以不可忽也。故《難經》以切居四診之末，其意深矣。<span style="text-decoration: underline;">陶節庵</span>亦曰：「問病以知其外，察脈以知其內，全在活法二字，乃臨證切脈之要訣也。」&mdash;&mdash;&mdash;&mdash;《<span style="text-decoration: underline;"><span style="color: red;">明</span></span><span style="color: red;">‧<span style="text-decoration: underline;">張介賓</span>‧景岳全書</span>》<span lang="EN-US"><o:p></o:p></span></span></b></p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;">&nbsp;</p>
<p class="MsoNormal" style="mso-margin-top-alt: auto; mso-margin-bottom-alt: auto; margin-left: 19.9pt; text-indent: -19.9pt; mso-char-indent-count: -1.42; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span lang="EN-US" style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">71. </span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">學醫當先切脈，脈即熟才可開方。&mdash;&mdash;&mdash;&mdash;《<span style="text-decoration: underline;"><span style="color: red;">清</span></span><span style="color: red;">‧<span style="text-decoration: underline;">周聲溢</span>‧明清臨證醫話精選</span>》</span></b></p>
<p style="color: #666666; font-family: Verdana, Geneva, sans-serif; font-size: 13px; font-style: normal; font-variant-ligatures: normal; font-variant-caps: normal; font-weight: 400; letter-spacing: normal; orphans: 2; text-align: left; text-indent: 0px; text-transform: none; white-space: normal; widows: 2; word-spacing: 0px; -webkit-text-stroke-width: 0px; text-decoration-style: initial; text-decoration-color: initial; background-color: #ffffff;"><span style="font-size: 12pt;"><span style="color: #bf00bf;">【引用請先來信告知徵求同意，若有涉及販售營利等商業行為，版權所有拷貝盜用必究。】</span></span></p>
<p style="color: #666666; font-family: Verdana, Geneva, sans-serif; font-size: 13px; font-style: normal; font-variant-ligatures: normal; font-variant-caps: normal; font-weight: 400; letter-spacing: normal; orphans: 2; text-align: left; text-indent: 0px; text-transform: none; white-space: normal; widows: 2; word-spacing: 0px; -webkit-text-stroke-width: 0px; text-decoration-style: initial; text-decoration-color: initial; background-color: #ffffff;"><span style="font-size: 12pt;"><span style="color: #7f007f;">【藥王脈學講壇】http://blog.xuite.net/drjychen/twbl</span><span style="color: #7f007f;">og</span></span></p></div><div class="morebtn" style="padding-bottom:15px;"><a href="//blog.xuite.net/drjychen/twblog/585323186">more</a></div><div class="posted" style="padding-bottom:15px;"><a href="//xuite.net/drjychen">falo</a> / <a href="https://blog.xuite.net">Xuite日誌</a> / <a href="//blog.xuite.net/drjychen/twblog/585323186#message_header">回應(0)</a> / <a href="//blog.xuite.net/drjychen/twblog/585323186#trackBack_header">引用(0)</a></div></div>