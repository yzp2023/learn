<div class="blogbody"><div id="mainSubContent_323308979" style="padding-bottom:30px;"><p class="MsoNormal" style="mso-margin-top-alt: auto; mso-margin-bottom-alt: auto; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 18.0pt; font-family: '新細明體','serif'; mso-bidi-font-family: 新細明體; color: red; mso-font-kerning: 0pt;">脈經卷一：</span></b><b style="mso-bidi-font-weight: normal;"><span style="font-size: 18.0pt; font-family: '新細明體','serif'; mso-bidi-font-family: 新細明體; color: red; mso-font-kerning: 0pt;">兩手六脈所主五臟六腑陰陽逆順第七<span lang="EN-US"></span></span></b></p>
<table class="MsoNormalTable" style="border-collapse: collapse; mso-yfti-tbllook: 1184; mso-padding-alt: 0cm 0cm 0cm 0cm;" border="0" cellpadding="0" cellspacing="0">
<tbody>
<tr style="mso-yfti-irow: 0; mso-yfti-firstrow: yes;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">1.</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US"></span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">《脈法贊》云：肝心出左，脾肺出右，腎與命門，俱出尺部，魂魄穀神，皆見寸口。左主司官，右主司府。左大順男，右大順女。關前一分，人命之主。左為人迎，右為氣口。神門決斷，兩在關後。人無二脈，病死不癒。諸經損減，各隨其部。察按陰陽，誰與先後。陰病治官，陽病治府。奇邪所舍，如何捕取？審而知者，針入病癒。</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US"></span></b></p>
</td>
</tr>
<tr style="mso-yfti-irow: 1;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">2.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">心部在左手關前寸口是也，即手少陰經也</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">；</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">與手太陽為表裡，以小腸合為府，合於上焦，名曰神庭，在龜尾下五分。</span></b><b style="mso-bidi-font-weight: normal;"><span style="font-size: 14.0pt; line-height: 150%;" lang="EN-US"></span></b></p>
</td>
</tr>
<tr style="mso-yfti-irow: 2;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">3.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">肝部在左手關上是也，足厥陰經也；與足少陽為表裡，以膽合為府</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">，</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">合於中焦，名曰胞門，在大倉左右三寸。</span></b><b style="mso-bidi-font-weight: normal;"><span style="font-size: 14.0pt; line-height: 150%;" lang="EN-US"></span></b></p>
</td>
</tr>
<tr style="mso-yfti-irow: 3;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">4.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">腎部在左手關後尺中是也，足少陰經也；與足太陽為表裡，以膀胱合為府</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">，</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">合於下焦，在關元左。</span></b><b style="mso-bidi-font-weight: normal;"><span style="font-size: 14.0pt; line-height: 150%;" lang="EN-US"></span></b></p>
</td>
</tr>
<tr style="mso-yfti-irow: 4;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">5.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">肺部在右手關前寸口是也，手太陰經也；與手陽明為表裡，以大腸合為府，合於上焦，名呼吸之府，在雲門。</span></b><b style="mso-bidi-font-weight: normal;"><span style="font-size: 14.0pt; line-height: 150%;" lang="EN-US"></span></b></p>
</td>
</tr>
<tr style="mso-yfti-irow: 5;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">6.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">脾部在右手關上是也，足太陰經也；與足陽明為表裡，以胃合為府，合於中焦脾胃之間，名曰章門，在季脇前一寸半。</span></b><b style="mso-bidi-font-weight: normal;"><span style="font-size: 14.0pt; line-height: 150%;" lang="EN-US"></span></b></p>
</td>
</tr>
<tr style="mso-yfti-irow: 6; mso-yfti-lastrow: yes;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">7.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">腎部在右手關後尺中是也，足少陰經也；與足太陽為表裡，以膀胱合為府，合於下焦，在關元右</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast;">。</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-font-family: Calibri; mso-ascii-theme-font: minor-latin; mso-fareast-font-family: 新細明體; mso-fareast-theme-font: minor-fareast; mso-hansi-font-family: Calibri; mso-hansi-theme-font: minor-latin;">左屬腎，右為子戶，名曰三焦。</span></b><b style="mso-bidi-font-weight: normal;"><span style="font-size: 14.0pt; line-height: 150%;" lang="EN-US"></span></b></p>
</td>
</tr>
</tbody>
</table></div><div class="morebtn" style="padding-bottom:15px;"><a href="//blog.xuite.net/drjychen/twblog/323308979">more</a></div><div class="posted" style="padding-bottom:15px;"><a href="//xuite.net/drjychen">falo</a> / <a href="https://blog.xuite.net">Xuite日誌</a> / <a href="//blog.xuite.net/drjychen/twblog/323308979#message_header">回應(0)</a> / <a href="//blog.xuite.net/drjychen/twblog/323308979#trackBack_header">引用(0)</a></div></div>