<div class="blogbody"><div id="mainSubContent_323262895" style="padding-bottom:30px;"><p class="MsoNormal" style="mso-margin-top-alt: auto; mso-margin-bottom-alt: auto; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 18.0pt; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; color: red; mso-font-kerning: 0pt;">脈經卷七：病不可發汗證第一<span lang="EN-US"></span></span></b></p>
<table class="MsoNormalTable" style="border-collapse: collapse; mso-yfti-tbllook: 1184; mso-padding-alt: 0cm 0cm 0cm 0cm;" border="0" cellpadding="0" cellspacing="0">
<tbody>
<tr style="mso-yfti-irow: 0; mso-yfti-firstrow: yes;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">1.</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US"></span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">少陰病，脈細沉數，病為在裡，不可發其汗。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 1;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">2.</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US"></span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">脈浮而緊，法當身體疼痛，當以汗解。假令尺中脈遲者，不可發其汗。何以故然？此為榮氣不足，血微少故也。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 2;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">3.</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US"></span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">少陰病，脈微。不可發其汗，無陽故也。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 3;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">4.&nbsp;&nbsp;</span></b><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US"></span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">脈濡而弱，弱反在關，濡反在顛。微反在上，澀反在下。微則陽氣不足，澀則無血。陽氣反微，中風汗出，而反躁煩；澀則無血，厥而且寒。陽微發汗，躁不得眠。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 4;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">5.</span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">動氣在右，不可發汗。發汗則衄而渴，心苦煩，飲即吐水。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 5;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">6.</span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">動氣在左，不可發汗。發汗則頭眩，汗不止，筋惕肉瞤。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 6;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">7.</span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">動氣在上，不可發汗。發汗則氣上衝，正在心端。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 7;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><span style="color: #0000ff;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">8.</span></b></span></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><span style="color: #0000ff;"><a href="http://blog.xuite.net/drjychen/twblog/426863189"><span style="color: #0000ff;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">動氣在下，不可發汗。發汗則無汗，心中大煩，骨節苦疼，目運惡寒，食即反吐，穀不得前。<span lang="EN-US"></span></span></b></span></a></span></p>
</td>
</tr>
<tr style="mso-yfti-irow: 8;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">9.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">咽中閉塞，不可發汗。發汗則吐血，氣微絕，手足逆冷，欲得蜷臥，不能自溫。<span lang="EN-US"></span></span></b></p>
</td>
</tr>
<tr style="mso-yfti-irow: 9;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">10.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">諸脈數，動微弱，並不可發汗。發汗則大便難，腹中乾，胃燥而煩。其形相像，根本異源。<span lang="EN-US"></span></span></b></p>
</td>
</tr>
<tr style="mso-yfti-irow: 10;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">11.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">脈濡而弱，弱反在關，濡反在顛，弦反在上，微反在下。弦為陽運，微為陰寒，上實下虛，意欲得溫。微弦為虛，不可發汗，發汗則寒慄，不能自還。咳者則劇，數吐涎沫，咽中必乾，小便不利，心中飢煩，晬時而發，其形似瘧，有寒無熱，虛而寒慄。咳而發汗，蜷而苦滿，腹中復堅。<span lang="EN-US"></span></span></b></p>
</td>
</tr>
<tr style="mso-yfti-irow: 11;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">12.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">厥，不可發汗，發汗則聲亂，咽嘶，舌萎，穀不得前。<span lang="EN-US"></span></span></b></p>
</td>
</tr>
<tr style="mso-yfti-irow: 12;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">13.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">諸逆發汗，微者難癒，劇者言亂，睛眩者死，命將難全。<span lang="EN-US"></span></span></b></p>
</td>
</tr>
<tr style="mso-yfti-irow: 13;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">14.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">太陽病，得之八、九日，如瘧狀，發熱而惡寒，熱多寒少，其人不嘔，清便續自可，一日再三發，其脈微而惡寒，此為陰陽俱虛，不可復發汗也。<span lang="EN-US"></span></span></b></p>
</td>
</tr>
<tr style="mso-yfti-irow: 14;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">15.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">太陽病，發熱惡寒，熱多寒少，脈微弱，則無陽也，不可復發其汗。咽乾燥者，不可發汗。<span lang="EN-US"></span></span></b></p>
</td>
</tr>
<tr style="mso-yfti-irow: 15;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">16.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">亡血家，不可攻其表，汗出則寒慄而振。<span lang="EN-US"></span></span></b></p>
</td>
</tr>
<tr style="mso-yfti-irow: 16;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">17.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">衄家，不可攻其表，汗出必額陷，脈上促急而緊，直視而不能瞤，不得眠。<span lang="EN-US"></span></span></b></p>
</td>
</tr>
<tr style="mso-yfti-irow: 17;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">18.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">汗家，重發其汗，必恍惚心亂，小便已，陰疼，可與禹餘糧丸。<span lang="EN-US"></span></span></b></p>
</td>
</tr>
<tr style="mso-yfti-irow: 18;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">19.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">淋家，不可發汗，發其汗，必便血。<span lang="EN-US"></span></span></b></p>
</td>
</tr>
<tr style="mso-yfti-irow: 19;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">20.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">瘡家，雖身疼痛，不可攻其表，汗出則痙。<span lang="EN-US"></span></span></b></p>
</td>
</tr>
<tr style="mso-yfti-irow: 20;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">21.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">冬時發其汗，必吐利，口中爛，生瘡。<span lang="EN-US"></span></span></b></p>
</td>
</tr>
<tr style="mso-yfti-irow: 21;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">22.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">下利清穀，不可攻其表，汗出必脹滿。<span lang="EN-US"></span></span></b></p>
</td>
</tr>
<tr style="mso-yfti-irow: 22;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">23.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">咳而小便利，若失小便，不可攻其表，汗出則厥逆冷。汗出多極，發其汗，亦堅。<span lang="EN-US"></span></span></b></p>
</td>
</tr>
<tr style="mso-yfti-irow: 23;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">24.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">傷寒一、二日至四、五日，厥者必發熱，前厥者後必熱，厥深者熱亦深，厥微者熱亦微。厥應下之，而反發其汗，必口傷爛赤。病患脈數，數為有熱，當消穀引食。反吐者，醫發其汗，陽微，膈氣虛，脈則為數，數為客陽，不能消穀，胃中虛冷，故令吐也。<span lang="EN-US"></span></span></b></p>
</td>
</tr>
<tr style="mso-yfti-irow: 24;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">25.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">傷寒四、五日，其脈沉，煩而喘滿，脈沉者，病為在裡，反發其汗，津液越出，大便為難，表虛裡實，久則譫語。<span lang="EN-US"></span></span></b></p>
</td>
</tr>
<tr style="mso-yfti-irow: 25;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">26.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">傷寒頭痛，翕翕發熱，形象中風，常微汗出。又自嘔者，下之益煩，心懊憹如飢，發汗則致痙，身強難以屈伸，熏之則發黃，不得小便，久則發為咳唾。<span lang="EN-US"></span></span></b></p>
</td>
</tr>
<tr style="mso-yfti-irow: 26;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">27.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">太陽病，發其汗，因致痙。<span lang="EN-US"></span></span></b></p>
</td>
</tr>
<tr style="mso-yfti-irow: 27;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">28.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">傷寒脈弦細，頭痛而反發熱，此屬少陽，少陽不可發其汗。<span lang="EN-US"></span></span></b></p>
</td>
</tr>
<tr style="mso-yfti-irow: 28;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">29.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">太陽與少陽並病，頭項強痛，或眩冒，時如結胸，心下痞堅者，不可發其汗。<span lang="EN-US"></span></span></b></p>
</td>
</tr>
<tr style="mso-yfti-irow: 29;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">30.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">少陰病，咳而下利，譫語者，此被火氣劫故也。小便必難，以強責少陰汗也。<span lang="EN-US"></span></span></b></p>
</td>
</tr>
<tr style="mso-yfti-irow: 30; mso-yfti-lastrow: yes;">
<td style="width: 27.3pt; padding: 0cm 5.4pt 0cm 5.4pt;" valign="top" width="36">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; mso-pagination: widow-orphan; layout-grid-mode: char; mso-layout-grid-align: none;"><b><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;" lang="EN-US">31.</span></b></p>
</td>
<td style="width: 502.6pt; padding: 0cm 5.4pt 0cm 5.4pt;" valign="top" width="670">
<p class="MsoNormal" style="mso-margin-top-alt: auto; mso-margin-bottom-alt: auto; line-height: 150%; layout-grid-mode: char; mso-layout-grid-align: none;"><b style="mso-bidi-font-weight: normal;"><span style="font-size: 14.0pt; line-height: 150%; font-family: '新細明體','serif'; mso-ascii-theme-font: minor-fareast; mso-fareast-font-family: 新細明體; mso-fareast-theme-font: minor-fareast; mso-hansi-theme-font: minor-fareast; mso-bidi-font-family: 新細明體; mso-font-kerning: 0pt;">少陰病，但厥無汗，而強發之，必動其血，未知從何道出，或從口鼻，或從目出者，是為下厥上竭，為難治。<span lang="EN-US"></span></span></b></p>
</td>
</tr>
</tbody>
</table></div><div class="morebtn" style="padding-bottom:15px;"><a href="//blog.xuite.net/drjychen/twblog/323262895">more</a></div><div class="posted" style="padding-bottom:15px;"><a href="//xuite.net/drjychen">falo</a> / <a href="https://blog.xuite.net">Xuite日誌</a> / <a href="//blog.xuite.net/drjychen/twblog/323262895#message_header">回應(0)</a> / <a href="//blog.xuite.net/drjychen/twblog/323262895#trackBack_header">引用(0)</a></div></div>